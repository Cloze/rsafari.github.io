---
layout: post
title:  "۳۰۰ هزار وبسایت همچنان خونریزی دارند !"
date:   2014-06-15 13:25:56
categories: security
---
حدود دو و نیم ماه از اولین گزارش خونریزی قلبی گذشته است و بیشتر سایتها نسبت به این آسیب پذیری ایمن شدند .

همه شبکه های اجتماعی معروف و سرویس دهنده های بزرگی مثل گوگل ، مایکروسافت ، اپل و … سریعا خودشون رو ایمن سازی کردند تا از این حمله در امان باشند اما همیشه یک طرف از اینترنت هست که نسبت به این مسائل بی تفاوت است و آسیب پذیر می ماند . که البته خیلی بزرگ هم هست .

طبق جدیدترین گزارشات حدود **۳۰۰ هزار سایت** هنوز در برابر این باگ آسیب پذیر هستند .

طبق گزارشی که آقای رابرت گراهام از شرکت Errata Security منتشر کرده هنوز ۳۱۸,۲۳۹ سایت و ۳۰۹,۱۹۷ سیستم در معرض خطر هستند . زمانی که در ماه آپریل رابرت این موضوع رو بررسی کرد حدود ۶۱۵,۲۶۸ سایت در معرض خطر بودند و به نظر می رسه که دیگه همه از اون تب و تاب رفع کردن این مشکل افتادند و حالا حالاها هم قرار نیست که رفعش کنند ، البته اگر کلا بخوان که حلش کنند .

حالا قراره که گراهام این تست رو ماه دیگه هم انجام بده و گزارشش رو اعلام کنه . البته گراهام گفته که قرار نیست که لیست این سایتها رو منتشر کنه و کار هکر هارو برای هدف قرار دادن اونها ساده تر کنه و گفته که حتی بعد از ۱۰ سال هم انتظار داره که سیستم هایی رو پیدا کنه که این مشکل رو دارند و هیچکس هم از وجودشون اطلاعی نداره .

حالا امیدوارم این داستان حداقل برای ایران کمتر باشه و در بهترین حالت سایت ها و سروهای مهم کشور خودشون رو ایمن کرده باشند .