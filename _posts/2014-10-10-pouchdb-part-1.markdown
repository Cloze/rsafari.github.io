---
layout: post
title:  "آموزش PouchDB : قسمت اول (معرفی)"
date:   2014-10-10 18:25:23
categories: database nosql
---

هدف این مقاله بر این است که شما را با دیتابیس PouchDB  آشنا سازد .

در مطلب اول هدف فقط آشنایی و نحوه نصب  PouchDB قرار خوهد داشت و در مطالب بعدی نحوه آشنایی با نحوه کدنویسی و استفاده به صورت آفلاین یا آنلاین بررسی خواهد شد .

PouchDB یک دیتابیس NoSQL می‌باشد که به وسیله Javascript نوشته شده و هدف آن این است که برنامه نویس‌ها بتوانند برنامه‌هایی را توسعه و ارائه کنند که بتواند هم به صورت آفلاین و هم آنلاین سرویس دهی داشته باشند.


فهرست مطالب :

- بخش اول : معرفی PouchDB
- شروع به کار با PouchDB
- نحوه استفاده از API ها
- سوالات متداول در مورد PouchDB
- خطاهای احتمالی
- پروژه‌ها و پلاگین های PouchDB


PouchDB یک دیتابیس NoSQL می‌باشد که به وسیله Javascript نوشته شده و هدف آن این است که برنامه نویس‌ها بتوانند برنامه‌هایی را توسعه و ارائه کنند که بتواند هم به صورت آفلاین و هم آنلاین سرویس دهی داشته باشند.

برنامه اطلاعات خودش را به صورت آفلاین ذخیره می‌کند و کاربر می‌تواند زمانیکه به اینترنت متصل نیست، از آنها استفاده کند. اما به محض اتصال به اینترنت، دیتابیس خودش را با دیتابیس آنلاین همگام (Sync) می‌کند. اینجاست که قدرت اصلی PouchDB مشخص می‌شود.

بزرگترین برتری  PouchDB همین است. دیتابیسی است که به صورت توکار قابلیت‌های همگام سازی را دارا می‌باشد و به صورت اتوماتیک این کار را انجام می‌دهد.

PouchDB یک پروژه‌ی اوپن سورس است که توسط  [این افراد](https://github.com/daleharvey/pouchdb/graphs/contributors) به روز می‌شود. البته باید گفت که PouchDB  از CouchDB الهام گرفته شده است. اگر شما هم قصد همکاری در این پروژه را دارید بهتر است که  [راهنمای همکاری](https://github.com/daleharvey/pouchdb/blob/master/CONTRIBUTING.md)  را مطالعه کنید . 

**پشتیبانی مرورگرها**
 
PouchDB پیش زمینه‌های مختلفی دارد که به آن این امکان را می‌دهد تا روی همه مرورگر‌ها و صد البته روی NodeJs کار کند. از IndexedDB بر روی Firefox/Chrome/Opera/IE و WebSql بر روی Safari و همچنین LevelDB بر روی NodeJs استفاده می‌کند.

در حال حاظر PouchDB  بر روی مرورگرهای زیر تست شده است:
فایرفاکس ۱۲ و بالاتر
گوگل کروم ۱۹ و بالاتر
اپرا ۱۲ و بالاتر
سافاری ۵ و بالاتر
اینترنت اکسپلورر ۱۰ و بالاتر
NodeJs 0.10 و بالاتر
و به صورت شگفت انگیزی در Apache Cordova

برای اطلاعات بیشتر در مورد مرورگرهایی که IndexdDB و WebSql را پشتیبانی می‌کنند به لینک‌های زیر مراجعه کنید:

[Can I use IndexedDB](http://caniuse.com/indexeddb)

[Can I use Web SQL Database](http://caniuse.com/sql-storage)

نکته : در صورتی که برنامه شما نیاز دارد تا از اینترنت اکسپلورر نسخه پایینتر از ۱۰ استفاده کند می‌توانید از دیتابیس‌های آنلاین استفاده کنید، که البته دیگر قابلیت استفاده آفلاین را نخواهد داشت.

**وضعیت فعلی PouchDB**
 
PouchDB برای مرورگر، فعلا در وضعیت بتا به سر می‌برد و به صورت فعالی در حال گذراندن تست هایی می‌باشد تا باگ‌های آن برطرف شود و به صورت پایدار (Stable ) ارائه گردد. البته فقط ممکن است که شما باگی را در قسمت Api‌ها پیدا کنید که البته Api‌ها هم در حال حاضر پایدار هستند و گزارشی مبنی بر باگ در آن‌ها موجود نیست. اگر هم باگی پیدا بشود شما می‌توانید PouchDB  را بدون ریسک از دست رفتن اطلاعات آپگرید کنید.

PouchDB برای NodeJs فعلا در وضعیت آلفا است و آپگرید کردن ممکن است به اطلاعات شما آسیب بزند. البته با آپدیت به صورت دستی خطری شما را تهدید نخواهد کرد .

**نحوه‌ی نصب PouchDB** 
 
PouchDB به صورت یک کتابخانه‌ی کوچک و جمع و جور طراحی شده است تا بتواند همه نیاز‌ها را برطرف و روی همه نوع Device اعم از موبایل، تبلت، مرورگر و کلا هر چیزی که جاوا اسکریپت را ساپورت می‌کند کار خود را به خوبی انجام بدهد. 

برای استفاده از PouchDB میبایست [این فایل را با حجم ۹۷ کیلوبایت دانلود کنید](https://github.com/daleharvey/pouchdb/releases/download/2.1.0/pouchdb-2.1.0.min.js)  و آن را به یک صفحه وب اضافه کنید :
{% highlight html %}
<script src="pouchdb-2.1.0.min.js"></script>
{% endhighlight %}